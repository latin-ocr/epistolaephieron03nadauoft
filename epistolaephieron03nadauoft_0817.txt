 

Apiummx 779

sertim ex literis P. visitatoris et Rmi. domini herbipolensis ¹. Di-
cam et ego aliquid in separato scripto.

Quod ad nouam difficultatem nobis iniectam, ne absoluantur
relapsi, attinet, scio scripsisse P. Natalem diligenter: scribit et
Rmus, D. cardinalis ³ in vrbem. Nec dubito, quin P. V. intelli·-
gat satis quantum angoris et periculi ex hac difficultate redire
possit ad nostros confessarios, quibus tam frequens casus de hae-
resi apud germanos occurrit... Certe magnam capiemus consola-
tionem, cum primum accipiemus hac in parte nostris esse con-·
cessum,·quod ob anxias tantum conscientias iuuandas petimus.
Nec sit mora quaeso in petenda gratia... Dilingae sublata uiden-
tur impedimenta‚ quae P. Gaspar ³ et D. Torrez ⁴ annotauerant.
Suam enim operam interposuit P. Natalis, et ministrum illic in-
stituit P. Georgium 5, qui simul studia nonnumquam tractet et
absoluat usque ad gradum futurae promotionis, si P. V. per·
mittat... ’

ΧΧΧΙ
Β. PETRUS CANISIUS

SANCTO FRANCISCO DE BORJA

Augustae, 14 Decembris 1566 ⁶.
De collegio herbipolensi.

Nihil dubito iam isthuc esse perscriptum, P. visitatorem
D. Natalem, P. Ximenez et me simul esse profectos ad Rmum.
herbipolensem ⁷, a quo humaniter quidem sumus omnes accepti
atque dimissi. Bis ego sum illi concionatus, in arce nimirum co-
ram aulicis, et in ecclesia cathedrali. De collegio herbipolensi, an
et quomodo instituendum illud esset, praecipua cura nobis fuit,
et frequens cum eodem Rmo. eiusque cancellario tractati'o inter-
cessit. P. Natalis rationem instituti nostri non solum proposuit,
sed etiam ursit diligenter. Et graues quidem causae offerebant
sese, cur putaremusbonum episcopum sua spe et certa expecta-
tione de nobis concepta, multisque annis confirmata, post tot
tantosque sumptus in collegii et scholae structuram collatos, rni-
nime frustrandum esse. Tandem igitur uentum est ad certos
articulos, quibus ueluti summa totius negotii de fundando, do-
tando et inchoando collegio comprehenderetur, ut utrinque con-
staret, tam ex Rmi., quam nostra parte, quid ad eam rem facto

 

¹ Fridericus a Wirsbergffi ² Otto Truchsess de waldburg.
³ > Gaspar Haywodus. · ⁴ Hieronymus Torres.

⁵ Bader. Vide pag. 159, annot. 3.

⁶ Ex archetypo, in Epis-t. Canisii, 11, 182 (107). Vide pag. 3823 et 414.
⁷ Fridericus a Wirsberg.

