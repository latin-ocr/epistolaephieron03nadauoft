806 EPIST. P. NADAL

LXIII ,
STANISLAUS Hosms

SANCTO FRANCISCO DE BORJA

Heilsbergae‚ 5 Januarii 1568 ¹.

Operariorum e Societate paucitatem dolet.

Rde. Pater. Quod Rda. P. V. Patrem Philippum² ad nos
miserit, habeo gratiam. Venit huc sub ipsa festa natalicia, quem
ego statim Elbingam misi, vbi fvit per quatuor dies festos. Inde
postea redijt ad me. Ipso die circumcisionis Domini fuit auditus
a me, cum haberet concionem ad populum. Video virum esse
doctum, et habere linguae gratiam, sed praeterquam quod iuue-
nis est, adhuc vocem etiam habet exilem, vt, nisi quis propius
adsit, in tam ampla ecclesia, qualis est eibingensis, percipere
verba non possit. Quamobrem gaudeo quidem illum huc esse mis-
surn, sed quod pro vno misso duo reposcuntur hinc, nimirum
P. Petrus et P. Balthasar ³, non est quod gaudeam, nec est quod
agam gratias. Promissus mihi pridem fvit P. Henricus Dyoni-
sius, neque tamen hactenus missus est, quem si quando nobis
habere licuerit, non recuso quin P. Petrus reuocetur. Quamdiu
vero non venerit ille, quaeso Rdam. P. V. vt mihi P. Petrum non
eripiat, ne videatur elbingensium saluti, quos Christo lucrifaciendi
per eum spes ostenditur, invidere. Magno me dolore afficeret, si
perstaret in hac illius reuocatione. Mea benedictione ,non prius
proficiscetur quo iusserit R. P. V., quam P. Henricus Dyonisius
ad nos venerit, cum praesertim alterius etiam ciuitatis magnae,
quae non multum Antuerpiae cedit, Christo lucrifaciendae spes
aliqua subesse videatur. Scio quod nemo me magis impedit,
quam R. P. Natalis, de quo tamen meritus id esse non videor. Is
nullum ad me mitti, quin et eos, qui missi sunt, ereptos mihi
cupit. Solam esse putat Flandriam, quae tales verbi Dei ministros
habere debeat, cum tamen aeque pro nobis pruthenis, atque pro
flandris, sanguinem suurn Christus profuderit, nec magis ad illos,
quam ad nos, pretium hoc redemptionis pertinere videatur. Sed .
ego longior esse nolo. Nam ex R. P. Francisci⁴ litteris caetera
cognoscet. Hoc tantum addam: si mihi P. Petrus ereptus fuerit,
et secus postea res Elbingae ceciderit, quam speramus et opta-

 

¹ Ex archetypo, in Cocl. 38, duplici fol. , 190 (186). Vide append. XLVI3
LVI (biS; et LIX.

2 Widmanstadiurn. Vide epist. 492, n. 1.

³ Petrus Phae' et Balthasar Hostovinus.

⁴ P. Franciscus Sunye (alias Sunier, Sunnerius etc.) Vide ejus examen
in Epist. Natal., II, 549.

